# Security for Worker
Il repository contiene il codice realizzato nell'ambito del progetto Security for Worker, realizzato nel periodo da febbraio 2023 a maggio 2025, grazie alla proficua collaborazione tra Domo Srl e il Dipartimento di Matematica e Informatica dell’Università di Cagliari. 
 
Il progetto è stato realizzato grazie al finanziamento concesso da Sardegna Ricerche nell’ambito del Programma Regionale di Sviluppo 2020-2024,  Strategia 2 – Identità economica,  Progetto 2.1 – Ricerca e innovazione tecnologica,  Tipologia di intervento: INNOVAZIONE.
- CUP Impresa Capofila Domo Srl: `G88C24000410002`  
- CUP OdR Università di Cagliari - DMI: `F23C24000360003`


Security for Worker è un sistema integrato Hardware–Software sviluppato per migliorare la sicurezza sul lavoro attraverso il monitoraggio automatico e non invasivo dei Dispositivi di Protezione Individuale (DPI) e la rilevazione di eventi near miss (quasi infortuni).

Il progetto ha realizzato una piattaforma innovativa, composta da dispositivi IoT indossabili applicati ai DPI e alla cintura degli operatori, capaci di raccogliere dati in tempo reale e analizzarli localmente tramite algoritmi di Intelligenza Artificiale. Il sistema ha rilevato automaticamente situazioni potenzialmente pericolose, notificandole agli operatori e ai responsabili della sicurezza tramite un'infrastruttura cloud e dashboard dedicate.

La soluzione ha affrontato due delle principali criticità dei contesti lavorativi ad alto rischio:

- il mancato utilizzo dei DPI da parte dei lavoratori;
- la scarsa segnalazione degli eventi near miss, fondamentali per la prevenzione degli incidenti.

